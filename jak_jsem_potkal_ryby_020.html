<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Palamidy">
    <meta name="apple-mobile-web-app-capable" content="yes">
    <title>Palamidy</title>
    <link rel="stylesheet" href="./style/style.min.css" media="screen" integrity="sha256-suCzP2DeAjpjfeO4Ne4lRICbrGRKid9aAmWDin20Cww=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Ota Pavel: Jak jsem potkal ryby">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Jak jsem potkal ryby">
    <meta property="og:title" content="Jak jsem potkal ryby">
    <meta property="og:type" content="book">
    <meta property="og:book:author" content="Ota Pavel">
    <meta property="twitter:title" content="Ota Pavel: Jak jsem potkal ryby">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./jak_jsem_potkal_ryby_019.html">
    <link rel="next" href="./jak_jsem_potkal_ryby_021.html">
    <meta name="nb-order" content="16">
    <link rel="self" href="jak_jsem_potkal_ryby_020.html">
    <meta name="nb-identifier" content="pavel-jak-jsem-potkal-ryby-960e29d">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1741" data-nb-chars="9877">
    <nav role="doc-toc">
      <ul class="plain section">
        <li><a href="jak_jsem_potkal_ryby_005.html">Dětství</a></li>
        <li><a href="jak_jsem_potkal_ryby_006.html">Koncert</a></li>
        <li><a href="jak_jsem_potkal_ryby_007.html">Černá štika</a></li>
        <li><a href="jak_jsem_potkal_ryby_008.html">Moje první ryba</a></li>
        <li><a href="jak_jsem_potkal_ryby_009.html">Souboj o štiky</a></li>
        <li><a href="jak_jsem_potkal_ryby_010.html">Pod Šímovic skálou</a></li>
        <li><a href="jak_jsem_potkal_ryby_011.html">Jak jsme s tatínkem servírovali úhořům</a></li>
        <li><a href="jak_jsem_potkal_ryby_012.html">Bílé hřiby</a></li>
        <li><a href="jak_jsem_potkal_ryby_013.html">Můžou tě i zabít</a></li>
        <li><a href="jak_jsem_potkal_ryby_014.html">Dlouhá míle</a></li>
        <li><a href="jak_jsem_potkal_ryby_015.html">Odvážný mladý muž</a></li>
        <li><a href="jak_jsem_potkal_ryby_016.html">U Prošků po válce</a></li>
        <li><a href="jak_jsem_potkal_ryby_017.html">Malý pstruh</a></li>
        <li><a href="jak_jsem_potkal_ryby_018.html">Dlouhý Honza</a></li>
        <li><a href="jak_jsem_potkal_ryby_019.html">S ponorkou na ryby</a></li>
        <li><a href="jak_jsem_potkal_ryby_020.html">Palamidy</a></li>
        <li><a href="jak_jsem_potkal_ryby_021.html">Návraty</a></li>
        <li><a href="jak_jsem_potkal_ryby_022.html">Pumprdentlich</a></li>
        <li><a href="jak_jsem_potkal_ryby_023.html">Žehlička</a></li>
        <li><a href="jak_jsem_potkal_ryby_024.html">Přijeď, báječně si zachytáš!</a></li>
        <li><a href="jak_jsem_potkal_ryby_025.html">Zloděj prutů</a></li>
        <li><a href="jak_jsem_potkal_ryby_026.html">Jak jsme zahynuli na rybách</a></li>
        <li><a href="jak_jsem_potkal_ryby_027.html">Jak jsme nezahynuli na rybách</a></li>
        <li><a href="jak_jsem_potkal_ryby_028.html">Boty Made in Italy</a></li>
        <li><a href="jak_jsem_potkal_ryby_029.html">Zlatí úhoři</a></li>
        <li><a href="jak_jsem_potkal_ryby_030.html">Epilog</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./jak_jsem_potkal_ryby_019.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="8"><span class="idea" data-nb-ref-number="1" id="idea1" data-nb-words="1" data-nb-chars="8">Palamidy</span></h1>
        <section>
          <p class="chunk" data-nb-ref-number="2" data-nb-words="112" data-nb-chars="597"><span class="idea" data-nb-ref-number="2" id="idea2" data-nb-words="112" data-nb-chars="597">Byl jsem zase u&nbsp;moře, tentokrát na&nbsp;spodku Evropy. U&nbsp;moře, kterému se&nbsp;říká bůhvíproč Černé, přestože je&nbsp;modré jako většina moří. Už&nbsp;jsem se&nbsp;oženil s&nbsp;Věrou, která byla pěkná, měla tělo jako manekýna a&nbsp;já ji&nbsp;měl rád. Dala mi&nbsp;syna, z&nbsp;kterého bude rybář. V&nbsp;tom synovi jsem se&nbsp;nemýlil. Na&nbsp;Věře bylo nejkrásnější, že&nbsp;jedla ráda ryby v&nbsp;denní i&nbsp;noční čas. To&nbsp;je&nbsp;vůbec největší štěstí, co&nbsp;může rybáře potkat. Žena mu&nbsp;nenadává, že&nbsp;je&nbsp;pořád u&nbsp;vody, a&nbsp;naopak ho&nbsp;budí, aby nelenil a&nbsp;ráno vstal. A&nbsp;místo fuseklí a&nbsp;kapesníků mi&nbsp;na&nbsp;Vánoce dávala třpytky a&nbsp;háčky, na&nbsp;které se&nbsp;nedalo chytat, protože tomu nerozuměla.</span></p>
          <p class="chunk" data-nb-ref-number="3" data-nb-words="24" data-nb-chars="137"><span class="idea" data-nb-ref-number="3" id="idea3" data-nb-words="24" data-nb-chars="137">A&nbsp;tak jsme spolu lítli k&nbsp;Černému moři přes hory a&nbsp;doly letadýlkem, které bylo na&nbsp;spadnutí, zvlášť když zafoukal vítr a&nbsp;zabouřkovalo moře.</span></p>
          <p class="chunk" data-nb-ref-number="4" data-nb-words="144" data-nb-chars="827"><span class="idea" data-nb-ref-number="4" id="idea4" data-nb-words="144" data-nb-chars="827">Na&nbsp;Modrém pobřeží jsme se&nbsp;měli krásně. Měli jsme pokojík a&nbsp;ten měl celou jednu stěnu ze&nbsp;skla a&nbsp;tou stěnou byl vidět čtverec moře. Četli jsme si&nbsp;krásné povídky od&nbsp;Karla Čapka a&nbsp;Antona Pavloviče Čechova, a&nbsp;když nás unavily postavy z&nbsp;těch povídek, seběhli jsme z&nbsp;mramorových schodů a&nbsp;skočili do&nbsp;vln. Plaval jsem tehdy vždycky daleko, až&nbsp;tam, kde končily teritoriální vody. Vplul jsem vždycky do&nbsp;vlny, podplaval ji, a&nbsp;objevil se&nbsp;na&nbsp;druhé straně. Pod sebou jsem cítil velikou hloubku, dostával jsem strach, ale překonával jsem ho. Cítil jsem se&nbsp;volný jako ryba. Na&nbsp;břehu mě&nbsp;pozorovali dalekohledy plavčíci, námořníci a&nbsp;rybáři Asen, Jakim a&nbsp;Vaska. Dali na&nbsp;vodu motorový člun, dohonili mě, vždycky mně vynadali a&nbsp;já jim musel koupit večer v&nbsp;hospůdce u&nbsp;Akima flašku. Nikdy mě&nbsp;nenechali plavat tak daleko, až&nbsp;bych nemohl a&nbsp;klesl ke&nbsp;dnu.</span></p>
          <p class="chunk" data-nb-ref-number="5" data-nb-words="33" data-nb-chars="185"><span class="idea" data-nb-ref-number="5" id="idea5" data-nb-words="33" data-nb-chars="185">Tři neděle mi&nbsp;ti&nbsp;šašci slibovali, že&nbsp;mě&nbsp;vezmou na&nbsp;dravé ryby daleko do&nbsp;moře. Tři neděle utekly a&nbsp;my měli zítra letět zase domů tím letadýlkem, co&nbsp;jen taktak přelétlo Transylvánské Alpy.</span></p>
          <p class="chunk" data-nb-ref-number="6" data-nb-words="73" data-nb-chars="415"><span class="idea" data-nb-ref-number="6" id="idea6" data-nb-words="73" data-nb-chars="415">Ten den jsme prožili krásně, jako by&nbsp;se&nbsp;už&nbsp;nikdy neměl opakovat. Koupali jsme se&nbsp;s&nbsp;Věrou ve&nbsp;slaném moři a&nbsp;pak jsme se&nbsp;sprchovali ve&nbsp;sladké vodě. Já&nbsp;jsem chytal u&nbsp;pobřeží na&nbsp;kousky hovězího masa třícentimetrové okounky a&nbsp;dával jsem je&nbsp;na&nbsp;hraní dětem do&nbsp;lahví. A&nbsp;večer jsme poslouchali cikády, jak dělají dzz-dzz-dzz, a&nbsp;šli jsme krást na&nbsp;pobřeží mandle přímo ze&nbsp;stromu, na&nbsp;který nás tenkrát vysazoval jeden policista.</span></p>
          <p class="chunk" data-nb-ref-number="7" data-nb-words="61" data-nb-chars="322"><span class="idea" data-nb-ref-number="7" id="idea7" data-nb-words="61" data-nb-chars="322">Večer jsme šli tančit k&nbsp;Akimovi na&nbsp;pozvání našich rybářů. Byl tam maličký parket, ale bylo to&nbsp;nádherné, protože vál vánek od&nbsp;blízkého moře, hrál si&nbsp;s&nbsp;hedvábím žen, škádlil se&nbsp;s&nbsp;nimi a&nbsp;ony se&nbsp;šťastně smály. Asen, Jakim i&nbsp;Vaska vzali mou ženu do&nbsp;kola a&nbsp;já si&nbsp;říkal, že&nbsp;je&nbsp;to&nbsp;krásný, protože konečně tančí s&nbsp;pořádnými chlapy.</span></p>
          <p class="chunk" data-nb-ref-number="8" data-nb-words="83" data-nb-chars="468"><span class="idea" data-nb-ref-number="8" id="idea8" data-nb-words="83" data-nb-chars="468">Nebyli to&nbsp;prachatí hoši a&nbsp;jeden z&nbsp;nich umíral, protože měl leukémii. Ale ten večer pro nás udělali bohatou královskou hostinu. Celé odpoledne lovili a&nbsp;trhali ze&nbsp;dna jedlé škeble, jejichž maso pokapali citrónem a&nbsp;vzácnou omáčkou. Na&nbsp;stole byly i&nbsp;štíhlé láhve vína a&nbsp;stříbrné chřupavé rybky jako naše grundle, které se&nbsp;jedly i&nbsp;s&nbsp;kostmi. Když bylo po&nbsp;půlnoci a&nbsp;moře už&nbsp;hlídal měsíc, řekli mi, že&nbsp;brzy ráno pojedeme na&nbsp;dravé ryby. A&nbsp;ptali se, jestli dokážu tak brzy vstát.</span></p>
          <p class="chunk" data-nb-ref-number="9" data-nb-words="65" data-nb-chars="360"><span class="idea" data-nb-ref-number="9" id="idea9" data-nb-words="65" data-nb-chars="360">Přikývl jsem, ale nebyl jsem si&nbsp;docela jistý. A&nbsp;tak jsem čekal napůl opilý na&nbsp;den. Věra spala v&nbsp;hotelu a&nbsp;já seděl na&nbsp;polorozbitém sudu na&nbsp;písečném břehu a&nbsp;očekával jsem rybáře. Měl jsem hlad. Chtěl jsem jít ke&nbsp;své ženě a&nbsp;stěžovat si&nbsp;jí, jako heká většina mužů. Ale věděl jsem, že&nbsp;tuhle rybářskou příležitost nesmím ztratit, protože se&nbsp;už&nbsp;nikdy nemusí opakovat.</span></p>
          <p class="chunk" data-nb-ref-number="10" data-nb-words="62" data-nb-chars="345"><span class="idea" data-nb-ref-number="10" id="idea10" data-nb-words="62" data-nb-chars="345">Dvakrát jsem z&nbsp;toho sudu spadl a&nbsp;dvakrát jsem na&nbsp;něj vylezl. Pak jsem spatřil vycházet z&nbsp;moře slunce. Moře se&nbsp;chvělo a&nbsp;z&nbsp;něho vyrůstal hořící oranžový míč, s&nbsp;jakým hrají fotbal ďáblové. Oranžový míč narůstal do&nbsp;veliké koule, ta&nbsp;byla spoutána s&nbsp;mořem jakousi silnou pupeční šňůrou, pak se&nbsp;slunce odtrhlo od&nbsp;vln a&nbsp;vplulo na&nbsp;oblohu. Narodil se&nbsp;den.</span></p>
          <p class="chunk" data-nb-ref-number="11" data-nb-words="106" data-nb-chars="622"><span class="idea" data-nb-ref-number="11" id="idea11" data-nb-words="106" data-nb-chars="622">Přišel Asen. Nesl těžká vesla a&nbsp;měl svazek vlasců s&nbsp;háčky. Ale byly to&nbsp;malé háčky na&nbsp;malé rybky. Byl jsem zklamán. Tohle už&nbsp;jsem několikrát prožil. Dali jsme člun na&nbsp;vodu a&nbsp;veslovali jsme do&nbsp;Zátoky škeblí. Asen měl skvělou náladu. Spustil kotvu a&nbsp;rozbalil udičky. Podal mi&nbsp;jeden vlasec a&nbsp;připíchl na&nbsp;něj rosolovitého ráčka. Sám si&nbsp;vzal také udičku a&nbsp;držel ji&nbsp;v&nbsp;ruce. Jak se&nbsp;vlasec zatřepal, vytáhl stříbrnou rybku. Já&nbsp;vytáhl okounka s&nbsp;červeným kabátkem granátníka. Tahali jsme rybku za&nbsp;rybkou, ale ani jedna se&nbsp;nedala nijak zužitkovat. Bulharsko pořád vedlo nad Československem o&nbsp;deset rybek. Byla to&nbsp;rybařina pro caparty.</span></p>
          <p class="chunk" data-nb-ref-number="12" data-nb-words="39" data-nb-chars="195"><span class="idea" data-nb-ref-number="12" id="idea12" data-nb-words="39" data-nb-chars="195">A&nbsp;jak se&nbsp;tak moře houpalo, najednou se&nbsp;mi&nbsp;udělalo zle, obloha si&nbsp;vyměnila místo s&nbsp;mořem a&nbsp;já zvracel. Sevřelo mi&nbsp;to&nbsp;útroby a&nbsp;já si&nbsp;lehl naznak, jako když umírám. A&nbsp;slyšel jsem, jak mi&nbsp;někdo říká:</span></p>
          <p class="chunk" data-nb-ref-number="13" data-nb-words="4" data-nb-chars="21"><span class="idea" data-nb-ref-number="13" id="idea13" data-nb-words="4" data-nb-chars="21">„To je&nbsp;mořská nemoc.“</span></p>
          <p class="chunk" data-nb-ref-number="14" data-nb-words="23" data-nb-chars="142"><span class="idea" data-nb-ref-number="14" id="idea14" data-nb-words="23" data-nb-chars="142">Pomalu se&nbsp;zas všechno uklidňovalo a&nbsp;já nevěděl, jak to&nbsp;všechno dlouho trvalo. Ještě jsem cítil pachuť moře, zasmrádlých škeblí a&nbsp;shnilých ryb.</span></p>
          <p class="chunk" data-nb-ref-number="15" data-nb-words="92" data-nb-chars="505"><span class="idea" data-nb-ref-number="15" id="idea15" data-nb-words="92" data-nb-chars="505">A&nbsp;pak jsem spatřil, že&nbsp;se&nbsp;k&nbsp;nám blíží člun v&nbsp;nebeských barvách a&nbsp;v&nbsp;něm sedí Jakim a&nbsp;Vaska a&nbsp;oba se&nbsp;chechtají, že&nbsp;oklamali pobřežní hlídky a&nbsp;že teprve teď začne lov dravých ryb. Přelezl jsem po&nbsp;kolenou do&nbsp;modrého člunu a&nbsp;pochopil, že&nbsp;lov drobných rybek byla jen kamufláž. Chytl velký motor a&nbsp;ozvalo se&nbsp;dunění koňských sil. Tady, daleko od&nbsp;pobřeží, odkud už&nbsp;byly skoro vidět břehy Turecka, se&nbsp;všechno změnilo. Moře, obloha, vítr. Moře se&nbsp;nevztekalo, mraky odpluly a&nbsp;vál už&nbsp;jen větřík. Tady někde musely být:</span></p>
          <p class="chunk" data-nb-ref-number="16" data-nb-words="2" data-nb-chars="10"><span class="idea" data-nb-ref-number="16" id="idea16" data-nb-words="2" data-nb-chars="10">DRAVÉ RYBY</span></p>
          <p class="chunk" data-nb-ref-number="17" data-nb-words="180" data-nb-chars="1070"><span class="idea" data-nb-ref-number="17" id="idea17" data-nb-words="180" data-nb-chars="1070">Byly to&nbsp;palamidy. Nemohli jsme je&nbsp;nalézt, v&nbsp;té době tu&nbsp;byly vzácností. Vaska připravoval dlouhou silnou imitaci, ze&nbsp;které směřovaly desítky slabších vlasců s&nbsp;udicemi. Imitace musela být bílá jak sníh, jinak ji&nbsp;rybáři nechtěli. A&nbsp;na každém háčku bylo pírko jako za&nbsp;klobouček. Tažená vodou, představovala bílá pírka pro rozvášněné palamidy jakési třpytky stříbrných rybek. Jakási šidítka v&nbsp;situaci, ve&nbsp;které skočí na&nbsp;prachy, když se&nbsp;třpytí, i&nbsp;člověk. Mířili jsme na&nbsp;jih ještě asi hodinu, když jsme je&nbsp;spatřili. Viděli jsme ohromný shluk racků. A&nbsp;jak jsme připluli blíž, spatřili jsme ohromnou plochu vařící se&nbsp;vody. A&nbsp;v&nbsp;té směsi lítaly do&nbsp;vzduchu malinké stříbrné rybky, ocelová těla palamid i&nbsp;rackové. Milióny rybek zřejmě putovaly při povrchu moře a&nbsp;hejna palamid je&nbsp;napadla jak nájezdní lupiči. Rybky skákaly do&nbsp;vzduchu a&nbsp;tam na&nbsp;ně&nbsp;čekala smrt v&nbsp;podobě racků. Ptáci šli pro rybičku na&nbsp;vodu i&nbsp;pod vodu a&nbsp;rozběsněné palamidy, velké jako říční štiky, z&nbsp;nich trhaly peří. Byla to&nbsp;Sodoma a&nbsp;Gomora chvilkové tragédie. Stoupl jsem si&nbsp;na&nbsp;loď a&nbsp;pozoroval děj. Vaska mi&nbsp;přikázal:</span></p>
          <p class="chunk" data-nb-ref-number="18" data-nb-words="1" data-nb-chars="8"><span class="idea" data-nb-ref-number="18" id="idea18" data-nb-words="1" data-nb-chars="8">„Dělej!“</span></p>
          <p class="chunk" data-nb-ref-number="19" data-nb-words="125" data-nb-chars="712"><span class="idea" data-nb-ref-number="19" id="idea19" data-nb-words="125" data-nb-chars="712">Vlasec se&nbsp;rozvinul za&nbsp;lodí jako praporec. Péříčka a&nbsp;háčky ostré jako břitvy byly připravené. Až&nbsp;do&nbsp;této chvíle rozsévaly palamidy smrt, nyní si&nbsp;přišla smrt pro ně. Modrý člun si&nbsp;to&nbsp;zamířil do&nbsp;středu rvačky. Držel jsem vlasec a&nbsp;voda stále vřela. Člun to&nbsp;místo nemilosrdně rozřízl, rackové křičeli a&nbsp;vzlétali, moře se&nbsp;už&nbsp;jen vlnilo, ale palamidy pod námi dosud lovily s&nbsp;krvavýma očima. Ucítil jsem v&nbsp;rukách první škubnutí, jako když chytnete do&nbsp;lasa husu a&nbsp;vlečete ji&nbsp;za&nbsp;autem. A&nbsp;vzápětí druhé trhnutí. Přestal jsem je&nbsp;počítat. Člun se&nbsp;řítil dál mořem, a&nbsp;jak přibývalo ryb na&nbsp;vlasci, těžkla mi&nbsp;udice v&nbsp;rukách. A&nbsp;já jsem si&nbsp;najednou uvědomil, že&nbsp;pláču štěstím, protože jsem poprvé v&nbsp;životě chytal dravé mořské ryby.</span></p>
          <p class="chunk" data-nb-ref-number="20" data-nb-words="69" data-nb-chars="408"><span class="idea" data-nb-ref-number="20" id="idea20" data-nb-words="69" data-nb-chars="408">Udice už&nbsp;nevlála za&nbsp;člunem. Visela kolmo do&nbsp;modrých hloubek. Naklonil jsem se&nbsp;přes bok a&nbsp;začal jsem ji&nbsp;těžce vytahovat. A&nbsp;vtom jsem spatřil v&nbsp;průsvitné vodě vlasec ověšený jak vánoční strom samými stříbrnými ozdobami a&nbsp;bylo to&nbsp;snad ještě působivější než vánoční strom, protože palamidy tančily na&nbsp;udicích v&nbsp;tom zvláštním modru poslední tanec života. Loučily se&nbsp;s&nbsp;domovem, v&nbsp;němž se&nbsp;narodily a&nbsp;ve kterém žily.</span></p>
          <p class="chunk" data-nb-ref-number="21" data-nb-words="76" data-nb-chars="463"><span class="idea" data-nb-ref-number="21" id="idea21" data-nb-words="76" data-nb-chars="463">Vytahoval jsem je&nbsp;přes obrubu člunu. Poulily měděné oči a&nbsp;házely krásnými aerodynamickými těly, která musela mít ve&nbsp;vodě rychlost blesku. Ocasní ploutve měly odděleny uzounce od&nbsp;ostatního těla a&nbsp;podobaly se&nbsp;ocasům nejmodernějších letadel. Jedna mě&nbsp;buď hryzla anebo roztrhla kůži na&nbsp;noze, tekla mi&nbsp;krev. Klečel jsem v&nbsp;člunu, zmazaný od&nbsp;jejich krve i&nbsp;od krve svojí a&nbsp;pokryt tisíci krystalky soli jak rybář moře. Na&nbsp;jeden zátah jsem jich dostal dvanáct. Patřily mně.</span></p>
          <p class="chunk" data-nb-ref-number="22" data-nb-words="30" data-nb-chars="161"><span class="idea" data-nb-ref-number="22" id="idea22" data-nb-words="30" data-nb-chars="161">Pluli jsme k&nbsp;pobřeží a&nbsp;vytáhli jsme modrý člun. Pláž ještě spala. Rozloučil jsem se&nbsp;s&nbsp;rybáři, a&nbsp;zvlášť s&nbsp;Asenem, který měl leukémii. Už&nbsp;se&nbsp;s&nbsp;nimi nikdy neuvidím.</span></p>
          <p class="chunk" data-nb-ref-number="23" data-nb-words="16" data-nb-chars="96"><span class="idea" data-nb-ref-number="23" id="idea23" data-nb-words="16" data-nb-chars="96">Vyběhl jsem po&nbsp;schodech hotelu jako rybář, který chytil zlatou rybku, co&nbsp;mu&nbsp;splní všechna přání.</span></p>
          <p class="chunk" data-nb-ref-number="24" data-nb-words="78" data-nb-chars="442"><span class="idea" data-nb-ref-number="24" id="idea24" data-nb-words="78" data-nb-chars="442">Věra dosud spala, byla unavená z&nbsp;toho života, co&nbsp;byl za&nbsp;ní, a&nbsp;spala napřed, aby byla připravena na&nbsp;život, který ji&nbsp;čeká. Jako by&nbsp;nebylo spánku pro ženu nikdy dost. Rozložil jsem palamidy na&nbsp;papír, takže naposledy na&nbsp;ně&nbsp;svítilo stěnou ze&nbsp;skla slunce, které je&nbsp;celá léta živilo a&nbsp;dodávalo jim sílu. Byl jsem nedočkavý jako každý rybář, který toho hodně chytil. Políbil jsem ji&nbsp;na&nbsp;čelo. Otevřela víčka a&nbsp;spatřila u&nbsp;svého lůžka předjitřní úlovek.</span></p>
          <p class="chunk" data-nb-ref-number="25" data-nb-words="1" data-nb-chars="6"><span class="idea" data-nb-ref-number="25" id="idea25" data-nb-words="1" data-nb-chars="6">Řekla:</span></p>
          <p class="chunk" data-nb-ref-number="26" data-nb-words="8" data-nb-chars="53"><span class="idea" data-nb-ref-number="26" id="idea26" data-nb-words="8" data-nb-chars="53">„To jsou krásné ryby. Vypadají jak sluneční paprsky.“</span></p>
          <p class="chunk" data-nb-ref-number="27" data-nb-words="22" data-nb-chars="111"><span class="idea" data-nb-ref-number="27" id="idea27" data-nb-words="22" data-nb-chars="111">Usmála se&nbsp;na&nbsp;mě&nbsp;a&nbsp;to byla odměna. Oči se&nbsp;jí&nbsp;zavřely a&nbsp;zase spala, za&nbsp;skleněnou stěnou ji&nbsp;uspávala kolébka moře.</span></p>
          <p class="chunk" data-nb-ref-number="28" data-nb-words="101" data-nb-chars="560"><span class="idea" data-nb-ref-number="28" id="idea28" data-nb-words="101" data-nb-chars="560">Měl jsem s&nbsp;rybami svůj úmysl. Chtěl jsem být rybářem až&nbsp;do&nbsp;samého konce. Nechtěl jsem palamidy nikomu dát, protože zadarmo by&nbsp;si&nbsp;je&nbsp;nikdo nezasloužil. Sebral jsem je&nbsp;a&nbsp;jel jsem s&nbsp;nimi na&nbsp;trh, který voněl chaluhami a&nbsp;rybami. Tam jsem si&nbsp;našel prázdný stolek a&nbsp;rozprostřel jsem na&nbsp;něj své palamidy. Chtěl jsem být jako rybář, kterému nestačí jenom ryby chytit, ale musí je&nbsp;také prodat, aby měl na&nbsp;chléb, máslo a&nbsp;sůl. Srovnal jsem palamidy, otřel je&nbsp;hadříkem a&nbsp;čekal jsem na&nbsp;zákazníky. Ženy věděly, že&nbsp;mají výborné maso, a&nbsp;tak mi&nbsp;je&nbsp;rozebraly v&nbsp;několika minutách.</span></p>
          <p class="chunk" data-nb-ref-number="29" data-nb-words="14" data-nb-chars="74"><span class="idea" data-nb-ref-number="29" id="idea29" data-nb-words="14" data-nb-chars="74">Sypaly mi&nbsp;leva do&nbsp;dřevěné misky, kterou jsem si&nbsp;na&nbsp;pokoji strčil do&nbsp;kapsy.</span></p>
          <p class="chunk" data-nb-ref-number="30" data-nb-words="30" data-nb-chars="169"><span class="idea" data-nb-ref-number="30" id="idea30" data-nb-words="30" data-nb-chars="169">Po&nbsp;mém návratu byla už&nbsp;Věra oblečená. Vysypal jsem jí&nbsp;stříbrné peníze do&nbsp;dlaně a&nbsp;ona se&nbsp;rozesmála. Všechno pochopila. Koupila za&nbsp;ně&nbsp;slaměnou rohož na&nbsp;zeď v&nbsp;našem pokoji.</span></p>
          <p class="chunk" data-nb-ref-number="31" data-nb-words="66" data-nb-chars="385"><span class="idea" data-nb-ref-number="31" id="idea31" data-nb-words="66" data-nb-chars="385">Někdy si&nbsp;před rohož sednu do&nbsp;houpacího křesla a&nbsp;zdá se&nbsp;mi, že&nbsp;pluji v&nbsp;modrém člunu. Přede mnou útočí na&nbsp;rohoži dravé palamidy s&nbsp;krvavýma očima. Malé rybky vyskakují ve&nbsp;světle lampy do&nbsp;vzduchu a&nbsp;seshora je&nbsp;napadají mírumilovní rackové, podobní těm, které chodíme krmit rohlíky k&nbsp;Národnímu divadlu v&nbsp;době, kdy je&nbsp;nám ještě zima a&nbsp;kdy si&nbsp;potřebujeme dobrým skutkem zahřát prokřehlá srdce.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./jak_jsem_potkal_ryby_021.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>