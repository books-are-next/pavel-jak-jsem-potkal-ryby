<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>jak_jsem_potkal_ryby-22</title>
		<link href="../Styles/jak_jsem_p_idstyles.css" rel="stylesheet" type="text/css"/>
	</head>
	<body id="jak_jsem_potkal_ryby" xml:lang="cs-CZ">
		<div>
			<p id="toc_marker-3-4" class="MLP-uroven2-kapitola">Zloděj prutů</p>
			<p class="MLP-text-bez1radku">Na Ohři se nám stala zvláštní věc. Rybařil tam s&#160;námi Walda <span>Freund</span> z&#160;Podbořan a&#160;námořník Půhoný z&#160;Prahy. Ten námořník Půhoný plul předtím na našich zámořských lodích někde v&#160;Ósace a&#160;Tokiu a&#160;přivezl si krásné japonské pruty. Měl z&#160;nich takovou radost, že na ně téměř nechytal, jenom je měl stát u&#160;stanu a&#160;každému je ukazoval, kdo šel kolem. Byly to skutečně nádherné pruty, měly náhradní špičky a&#160;červené vázání, byly tenké jako sluneční paprsky, vycházející někde z&#160;Japonského moře.</p>
			<p class="MLP-text">Seděl jsem celé hodiny u&#160;jeho stanu a&#160;cestoval jsem s&#160;ním, zajímavě mi vyprávěl o&#160;svých cestách, a&#160;já si přitom prohlížel ty pruty, zrovna tak jako když se bavíte a&#160;ještě přitom posloucháte hudbu. A&#160;v&#160;noci se mi dokonce o&#160;těch prutech zdálo, chytal jsem na ně v&#160;průsvitné modré řece veliké stříbrné ryby. A&#160;když se mi tak o&#160;nich jednou zdálo, probudil jsem se a&#160;posadil ve stanu. Pár kroků ode mne plynula tiše řeka. To je na stanu nejkrásnější, že si ho můžete postavit až přímo u&#160;řeky. Řeka vás večer uspává a&#160;ráno zase budí. Vykoukl jsem ven, byla noc, tmavá noc. Ve stanu jsem spal s&#160;Jirkou&#160;– Hugo spával v&#160;autě&#160;–, Jirka funěl, jemu se zřejmě zdálo o&#160;báječném guláši, který ten den Hugo vařil a&#160;měl šanci získat první flek za nejlepší jídlo, který jsme na konci týdne vždycky společně s&#160;kuchařskou medailí „Za zásluhy“ udělovali. Jirka prostě neměl tak lyrické sny jako já.</p>
			<p class="MLP-text">Dívám se do řeky, říkám si, že půjdu ráno na ty velké tlouště pod jez, vždycky jsem tam jednoho nebo dva dostal na řízka, byla to krásná rybařina. Vtom jsem spatřil Huga, on mě zřejmě uviděl taky. Začal si mýt na kraji řeky ruce. Jak jsem byl rozespalý, vůbec mně to nepřipadalo divný. Ale když se mi oči víc a&#160;víc otvíraly, říkám si: Co teď v&#160;noci blbne? Vylezl jsem ze stanu a&#160;jdu pomalu k&#160;řece a&#160;k&#160;němu. Když jsem byl od něho asi tři metry, říkám mu:</p>
			<p class="MLP-text">„Hugo, co tu děláš?“</p>
			<p class="MLP-text">Zamumlal něco takového jako:</p>
			<p class="MLP-text">„To víš…“</p>
			<p class="MLP-text">A&#160;tak divoce se zasmál a&#160;pak ustupoval ode mne a&#160;mával přitom rukama jako kachna, která se ubírá pryč mělčinou. Najednou mě popadla hrůza, vzpomněl jsem si na horoskop, který před léty předpověděl, že se někdo z&#160;naší rodiny jednou zblázní, a&#160;napadlo mě, že se Hugo zbláznil. Chechtal se a&#160;šel tou vodou dál a&#160;mířil k&#160;hloubce. Skočil jsem do stanu a&#160;zatřepal s&#160;Jirkou:</p>
			<p class="MLP-text">„Jirko! Hugo se zbláznil. Rychle! Utopí se!“ </p>
			<p class="MLP-text">Jirka vyskočil, spal nahý, a&#160;vlítli jsme na kraj řeky. Jirka byl od Huga asi tři metry, když se ke mně otočil a&#160;pronesl důrazně a&#160;káravě:</p>
			<p class="MLP-text">„Vždyť to není Hugo!“</p>
			<p class="MLP-text">V&#160;té chvíli vám proběhne hlavou tisíc věcí. První mě napadlo, že je to zloděj anebo vrah. Jirka byl u&#160;něho blíž než já a&#160;to bylo dobře, protože Jirka se nikdy ničeho a&#160;nikoho nebál, stejně jako můj tatínek. Viděl jsem ho, jak srazil daleko větší chlapy k&#160;zemi, když mu ublížili anebo ublížili tomu, za co on se bil, a&#160;drtil je pěstí. Proto bylo dobré, že byl první. Já jsem se bál. Postupoval k&#160;tomu chlapovi a&#160;ten chlap, který byl mohutný a&#160;podobal se skutečně Hugovi, čekal. Všiml jsem si, že má ruku pod vodou. Začal jsem se bát ještě víc a&#160;řekl jsem tiše: </p>
			<p class="MLP-text">„Může mít v&#160;ruce sekeru!“</p>
			<p class="MLP-text">Jirku to zastavilo. Stáli tam v&#160;řece proti sobě dlouho, Jirka neustupoval, ani jeden z&#160;nich nechtěl být zřejmě zbabělý. A&#160;pak ten chlap udělal dva tři kroky zpátky, zas se tak divně zasmál a&#160;odplaval na druhou stranu řeky. Na protějším břehu zmizel zřejmě v&#160;křoví.</p>
			<p class="MLP-text">Jirka řekl otráveně: „Tak a&#160;je to v&#160;prdeli!“</p>
			<p class="MLP-text">Šli jsme vzbudit rybáře. Tam, kde stály japonské pruty, bylo prázdné místo.</p>
			<p class="MLP-text">Příští den byl takový smutný, jako by tu rybařinu někdo pošpinil, nechytali jsme, nevařili, jedli jsme zbytky. A&#160;to příští ráno našla paní Freundová všechny pruty opřené o&#160;strom nedaleko stanů. Zavolala nás a&#160;my jsme si je prohlíželi, jako by se stal boží zázrak a&#160;pruty jako by spadly z&#160;nebe. Díval jsem se na ně a&#160;zdály se mi čistší, jako by je ten dotyčný muž očistil o&#160;sebepoznání anebo o&#160;něco, čím musel za tu noc a&#160;den projít. A&#160;když jsem si je prohlížel ještě z&#160;větší blízkosti, stála na nich rosa; podobala se lidským slzám.</p>
			<p class="MLP-text--0-12">To není pohádka o&#160;ušlechtilém zloději a&#160;mém statečném bratru. To je pravda. Pana Půhoného se na to můžete zeptat, jestli ovšem se zrovna neplaví u&#160;Ósaky a&#160;Tokia. A&#160;na ten jeden japonský prut se můžete ke mně přijít podívat, pan Půhoný mi ho dal na památku. Chytám na něj, častěji se však na něj dívám, hraju si na gramesu Američana Franka Sinatru s&#160;písničkou „I&#160;love Paris“ a&#160;přemýšlím o&#160;člověku. A&#160;v&#160;noci se mi zdá, že chytám zas na modré řece na ten japonský prut stříbrné ryby a&#160;za parťáka mám toho „zloděje“. Chtěl bych ho poznat, ale to se mi už nikdy nesplní. Zeptal bych se ho, proč ty pruty vlastně tenkrát přinesl zpátky. A&#160;taky bych mu rád půjčil svůj prut, anebo dokonce daroval, aby si na něj taky jednou pořádně zachytal. A&#160;ne jen jednu noc…</p>
			<p class="MLP-text-bez1radku--I">A&#160;pak už jsem takhle na ryby s&#160;brášky dlouho nejel. Horoskop vyšel. Zbláznil jsem se já a&#160;pět let jsem strávil v&#160;ústavu pro duševně choré.</p>
			<p class="MLP-text--I">Ryby tam nejsou.</p>
			<p class="MLP-text--I">Jen králové, císaři, Napoleoni, Kristové, Afr<a id="x.37143"></a>odity, kněžny Libuše a&#160;Panny Orleánské.</p>
		</div>
</body>
</html>