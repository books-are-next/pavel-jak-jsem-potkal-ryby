<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>jak_jsem_potkal_ryby-21</title>
		<link href="../Styles/jak_jsem_p_idstyles.css" rel="stylesheet" type="text/css"/>
	</head>
	<body id="jak_jsem_potkal_ryby" xml:lang="cs-CZ">
		<div>
			<p id="toc_marker-3-3" class="MLP-uroven2-kapitola"><a id="x.37137"></a>Přijeď, báječně si zachytáš!</p>
			<p class="MLP-text-bez1radku">Bratr Hugo mi telefonoval: „Přijeď, báječně si zachytáš!“ Přestože pršelo, přemluvil jsem ženu, abychom za ním jeli do Zbečna na Berounku, i když jsem věděl, že je tam ryb málo. Mým hlavním argumentem proti ženě, proti větru a&#160;proti dešti bylo, že si konečně skvěle zachytáme a&#160;k&#160;večeři budou čerstvé ryby.</p>
			<p class="MLP-text">„Možná kapříček, snad štika, dokonce candát!“</p>
			<p class="MLP-text">Znělo to ohromně. Na Berounku je z&#160;Vinohrad pořádný kus a&#160;my navíc s&#160;embéčkem bloudili. To je u&#160;nás pravidlem. Taky jsme vjeli do škarpy a&#160;za Lány do Myší díry, která v&#160;mlze a&#160;dešti vypadala, jako když se jede ze špičky Grossglockneru.</p>
			<p class="MLP-text"><span>Chatu jsme našli po dlouhém hledání. Bratr v&#160;ní pochopitelně nebyl. Zřejmě už tahá beze mne rybu za rybou. Když jsem ho našel, myslel jsem, že mu jednu vrazím. Seděl na židličce a&#160;s&#160;takovými barevnými cingrlátky na prutech chytal na těžko. Nikoliv kapry, ale řízky. Řízky! Ty malé rybky, které se vejdou do akvária. Jíst se nedají, nakládat se nedají, olejovky se z&#160;nich také dělat nedají, a&#160;řízky se z&#160;nich smažit už vůbec nedají. Tak tohle je ta skvělá rybařina, kvůli které jsi mě sem táhl a&#160;kvůli které jsme málem zahynuli i&#160;se ženou a&#160;se syny Janem, Petrem a&#160;Jirkou v&#160;mlze a&#160;dešti za Lánama. Mlčím a&#160;mám strašlivý vztek. U&#160;bráchy sedí nějaký potulný pes, takový voříšek, co zřejmě neumí ani udělat haf!, ani baf! a&#160;směje se zrovna jako brácha. Jak rybička zavrtí imitací na prutu, pes zavrtí ocasem. Pozná, potvora, kdy rybička třepe vlascem. V&#160;životě jsem takového psa neviděl. Kočku jo, to jo, ale psa ne. Brácha vytáhne z&#160;vody rybičku a&#160;každou desátou mu hodí. Pes má ohromnou radost, vyhodí ji ještě jednou do vzduchu a&#160;slupne ji syrovou. Jako v&#160;cirkuse! Povedená dvojice. Mám pořád strašný vztek a&#160;můj brácha mě vůbec nebere na vědomí a&#160;dokonce si šeptá: </span></p>
			<p class="MLP-text">„Báječně si rybařím. Báječně si chytám!“ </p>
			<p class="MLP-text">Směje se pokaždé, když vytáhne rybičku, je veselý a&#160;šťastný, i&#160;pes je šťastný. Dlouho je pozoruji a&#160;najednou začínám chápat. Je spokojený, že mu to pořád bere, je u&#160;vody a&#160;kolem teče řeka a&#160;za řekou je les a&#160;v&#160;něm křičí bažanti taky blahem a&#160;sbírají v&#160;mokré hlíně žížaly.</p>
			<p class="MLP-text">Sedám si na volnou židličku, začnu se smát a&#160;volám na něho:</p>
			<p class="MLP-text">„Tys nám dal! Tys nás doběhl!“</p>
			<p class="MLP-text">Pak mu povídám:</p>
			<p class="MLP-text">„Půjč mi prut!“</p>
			<p class="MLP-text">A&#160;sednu si vedle něho a&#160;začínám chytat. Řízky. Jíst se nedají, nakládat se nedají, olejovky se z&#160;nich také dělat nedají, řízky se z&#160;nich už vůbec nedají usmažit. A&#160;také synové Jan, Petr a&#160;Jirka si sednou vedle mě a&#160;chytají řízky. Nějak nám už nevadí, že to nejsou velké ryby. Jediný, komu to bude vadit, je má žena. Jí ráda ryby vařené po francouzsku. Štiku pečenou v&#160;pergamenu anebo kapra protkaného špekem. Každou chvilku vykoukne na verandě chaty a&#160;dychtivě, s&#160;nadějí mává bílým kapesníkem. Ale to se ukrutně mýlí, že dneska budou ryby. Ostatně se už zmýlila víckrát, co mě má za muže. Sedíme na židličkách, chytáme řízky a&#160;chechtáme se, bavíme se líp než v&#160;parku oddechu a&#160;kultury. Rybičky zas pouštíme zpátky do řeky, aby žily a&#160;radovaly se, a&#160;jen občas tu větší, která si toho v&#160;mokrým světě dost naplavala, hodíme pro potěšení voříškovi, který se vlastně jmenuje Carda. A&#160;Carda se taky usmívá. Kdyby sem teď někdo přišel, řekl by, že jsme blázni. A<a id="x.37140"></a>&#160;vůbec by se nemýlil.</p>
		</div>
</body>
</html>