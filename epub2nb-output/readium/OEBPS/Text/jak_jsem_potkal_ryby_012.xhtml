<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>jak_jsem_potkal_ryby-9</title>
		<link href="../Styles/jak_jsem_p_idstyles.css" rel="stylesheet" type="text/css"/>
	</head>
	<body id="jak_jsem_potkal_ryby" xml:lang="cs-CZ">
		<div>
			<p id="toc_marker-1-7" class="MLP-uroven2-kapitola"><a id="x.37096"></a>Bílé hřiby</p>
			<p class="MLP-text-bez1radku">Šli jsme na roští. Křivoklátské lesy jsou hluboké, někteří lidé se v&#160;nich bojí. Každým okamžikem se mohou objevit na koních s&#160;luky zbojníci z&#160;Týřova. Hlavně tady jsme mohli potkat české udatné krále s&#160;jejich družinami. Poklona, pane králi, jsem z&#160;Luhu pod Bránovem. Prdelka mi říkají.</p>
			<p class="MLP-text">Každou chvilku může člověk uslyšet lidský pláč anebo naříkání raněné zvěře. Může se objevit stádo divokých kanců anebo pověstný jelen s&#160;křížem mezi parohy.</p>
			<p class="MLP-text">Šlapu potichu na konci rodinného průvodu, abych všechno viděl a&#160;o&#160;nic v&#160;životě nepřišel. Za ruku mě drží kmotřička z&#160;nádherného městečka fantazie. Listí už žloutne, nastává podzim. Stromy jsou silné a&#160;nahoře jsou hnízda přepadových ptačích oddílů. Tam někde sídlí pták Noh. Jestli se opozdím, slétne dolů a&#160;odnese mě.</p>
			<p class="MLP-text">Scházeli jsme do údolí. Jirka se dal svým zvučným hlasem do zpěvu:</p>
			<p class="MLP-verse--I---12-12">Potkali mě myslivci, <br/>vedli s&#160;sebou psy, psy, psy, <br/>jeden dělal haf, haf, haf! <br/>a&#160;ten druhej ňaf, ňaf, ňaf.</p>
			<p class="MLP-text">Při haf, haf, haf a&#160;zvláště při ňaf, ňaf, ňaf se všelijak natřásal a&#160;pitvořil. Přidali jsme se, byli jsme už na kraji lesa:</p>
			<p class="MLP-verse--I---12-12">Až já odtud povandruju, <br/>dám si uzel na uzel: <br/>to že jsem tě, má panenko, <br/>tak brzičko omrzel.</p>
			<p class="MLP-text">Vtom zavolal Hugo:</p>
			<p class="MLP-text">„Stůjte!“</p>
			<p class="MLP-text">„Co je?“ ptala se v&#160;čele maminka.</p>
			<p class="MLP-text">„Podívejte se na tu bílou stráň!“</p>
			<p class="MLP-text">„To je přece kamení,“ řekla maminka. „Stráň plná bílých kamenů.“</p>
			<p class="MLP-text">„To nejsou jen kameny,“ řekl Hugo a&#160;běžel do stráně. A&#160;odtamtud volal: „To jsou hřiby!“</p>
			<p class="MLP-text"><span>Lezli jsme rychle do dubové stráně. Byla to skutečně stráň plná kamenů a&#160;mezi nimi rostly stovky bílých hřibů. Omakávali jsme je, některé přerostly a&#160;měly nahnědlé popraskané hlavy. Jako by tu rostly sto let a&#160;možná více. A&#160;každý byl jiný, jak od malíře. Tencí a&#160;boubelatí. Panáčkové roztomilí. Maminčini mazánkové a&#160;krásní starci. Hubičku na klobouček leckterý od nás dostal. Všechno roští jsme vyházeli z&#160;košíků, všechno naplnili, a&#160;hřibů bylo pořád plno. Bráškové došli na políčko k&#160;tetě Karolíně pro dvě velké nůše a&#160;ty jsme také naplnili.</span></p>
			<p class="MLP-text">V&#160;Luhu jsme hřiby vysypali ve stodole na plachtu. Všichni odešli, jen maminka u&#160;hříbků zůstala, chtěla se zřejmě s&#160;nimi potěšit. Uspořádá houbařskou hostinu císaře Nerona, ten měl houby na všechny způsoby velice rád.</p>
			<p class="MLP-text">Vrátil jsem se a&#160;našel maminku pořád u&#160;těch hříbků. Ruce měla zabořené v&#160;hromadě hřibů a&#160;po tváři jí tekly slzy.</p>
			<p class="MLP-text">„Proč pláčeš, maminko?“</p>
			<p class="MLP-text">„Když je hodně hub, bude válka!“</p>
			<p class="MLP-text">„To je pověra, maminko.“</p>
			<p class="MLP-text">„Říkala to teta Karolína. Před první světovou válkou prý taky takhle rostly. Tisíce bílých hřibů. A&#160;pak byla brzy bída a&#160;nouze.“</p>
			<p class="MLP-text">Příští rok nás zabrali Němci.</p>
			<p class="MLP-text">Brzy nato jsme seděli v&#160;Luhu na lavičce a&#160;poslouchali v&#160;rádiu, jak bombardují Varšavu. Slyšeli jsme těžká německá letadla Junkers a&#160;Heinkel, hřmící nad městem. Ozývaly se první detonace.</p>
			<p class="MLP-text">Zacpal jsem si uši a&#160;běžel jsem dolů Luhem. Zdálo se mi, že i&#160;tady slyším bomby. Už jsem je viděl padat. První zásah dostal sklep se štoudví s&#160;naloženými rybami. Štoudev praskla a&#160;ryby se vysypaly do bláta. Cák ho! Druhý zásah dostala lehká loď převozníka, prkna létala do vzduchu jako dřívka. Prásk ho! Dům u&#160;řeky se propadl a&#160;hořel. Nad řekou letěl veliký šedý Heinkel, v&#160;něm seděl smějící se pilot s&#160;bílou lebkou a&#160;s&#160;vyceněnými zuby. Letadlo mělo na křídlech černé kříže. Začalo vrhat pumy do řeky na mé ryby. K&#160;hladině vyplavala jejich mrtvá těla. Byla bílá jak bílá smuteční oznámení ve výkladních skříních a&#160;podobala se také velkým bílým hřibům s&#160;popraskanými hlavami.</p>
			<p class="MLP-text--0-12">A&#160;na těch oznámeních stálo napsáno:</p>
			<p class="MLP-text-uprostred">UŽ SEM NIKDY NEPŘIJEDEM.<a id="x.37099"></a><br/>SKONČIL DĚTSKÝ KARNEVAL.</p>
		</div>
</body>
</html>